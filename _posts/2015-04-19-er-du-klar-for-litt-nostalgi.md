---
title: Er du klar for litt nostalgi?
layout: post
excerpt: Rekk opp hånda, alle som husker Monkey Island, Sam & Max &#8211; Hit the road, og Day of the Tentacle! Vekker det minner? Skulle du ønske at du kunne få oppleve fordums eventyr igjen? Følg med, for her kommer et tips for å bringe klassikerne tilbake!
categories:
  - Spill
tags:
  - android
  - emulator
  - eventyrspill
  - Linux
  - lucasarts
  - Mac OS X
  - nostalgi
  - retro
  - scummvm
  - sierra
  - Windows
---
Rekk opp hånda, alle som husker *Monkey Island*, *Sam & Max &#8211; Hit the road*, og *Day of the Tentacle*! Vekker det minner? Skulle du ønske at du kunne få oppleve fordums eventyr igjen? Følg med, for her kommer et tips for å bringe klassikerne tilbake!

{% include image.html img="/images/nostalgi/SamMax_banner.png" title="Sam & Max - Hit the road" caption="Sam & Max &#8211; Hit the road © 1993 LucasArts Entertainment Company LLC. All rights reserved." %}
I løpet av de siste årene, har flere utgivere merket seg at det er et marked for de gode gamle eventyrspillene og man kan igjen få kjøpt de i digital form. For eksempel hos [GOG.com][1] eller på [Steam][2] kan man for en trivelig sum få tak i versjoner som fungerer på moderne maskiner. Noen av de har også fått en ny drakt, i fine remaster-utgaver, blant annet Monkey Island.

Men dersom du allerede har spillene i samlingen din, kan du faktisk få spilt de uten å måtte kjøpe de igjen. Eller hva sier du til å spille på for eksempel telefonen eller nettbrettet ditt? Det er langt i fra alle spillene som er tilgjengelig der i ny form. Trikset er å ta i bruk emulering, og programmet vi snakker om heter *[ScummVM][3]*.

### Hva er ScummVM?

{% include image.html img="/images/nostalgi/ScummVM_1_7_0__Jul_28_2014_14_35_00_.png" title="ScummVM programvindu" caption="ScummVM programvindu" %}

Kort fortalt erstatter ScummVM den originale programfilen fra det aktuelle spillet, slik at du kan spille det på systemer det opprinnelig aldri var gitt ut på. Grunnen til det at dette går, er at de gamle eventyr-spillene er laget som script-filer, som spilles av gjennom en spillmotor. Det er denne spillmotoren ScummVM erstatter, og i dag har ScummVM blitt utviklet til å støtte mange slike spillmotorer.

Den startet naturligvis med LucasArts&#8217; SCUMM (Monkey Island 1-3, Day of the Tentacle, Sam & Max, Indiana Jones &#8211; Fate of Atlantis, osv&#8230;), og etterhvert etterfulgte SIERRAs AGI og SCI (King&#8217;s Quest, Space Quest, Police Quest, osv&#8230;). Idag støttes også flere andre spillmotorer, og en full oversikt over kompatible spill finner du på [nettsidene deres][3].

### 4 steg til memory lane

  * Last ned [ScummVM][4] til ønsket plattform. (De støtter blant annet Linux, Mac OS X, Windows, PS3, Android, og mange fler).
  * Finn frem originalfilene fra spillet du vil spille, og plasser de en plass du finner de igjen (For eksempel i en nostalgimappe)
  * Legg spillet til i ScummVM. Dersom du ønsker, har du muligheten til å forandre forskjellige innstillinger her. Dette kan du også gjøre senere, dersom det er behov.
  * Velg spillet i listen, og begynn reisen tilbake til fortiden.

{% include image.html img="/images/nostalgi/ScummVM_rediger.png" title="ScummVM spillinnstillinger" caption="ScummVM spillinnstillinger" %}

### Har det noe for seg?

Hvorfor bruke [ScummVM][3] når jeg uansett kan spille det gjennom [Steam][2] eller fra [GOG.com][1], tenker du kanskje? Nei, det er kanskje like greit dersom du bare spiller på PC. Men med ScummVM kan du også ta med deg favorittspillene dine over på for eksempel Android-nettbrettet ditt, og det er verdt å ta en titt på. Det skader jo ikke med litt Monkey Island på bussen eller toget, når du er ute og reiser.

Hva var ditt favoritt eventyrspill?

 [1]: http://www.gog.com/
 [2]: http://store.steampowered.com/
 [3]: http://scummvm.org/
 [4]: http://scummvm.org/downloads/
