---
title: 'Nexus Player &#8211; verdt et forsøk?'
layout: post
excerpt: Google lanserte nylig Nexus Player i Norge, og jeg var ikke sen om å bestille en når muligheten bød seg. Som langvarig bruker av Chromecast, var jeg nysgjerrig på om den kunne innfri på noen av svakhetene til den lille pluggen. Her kommer et lite førsteinntrykk etter en drøy ukes bruk.
categories:
  - Teknologi
tags:
  - android
  - Google
  - hardware
  - media
  - trådløs
  - tv
  - wifi
image:
  feature:
  teaser: /images/nexus_player/nexus_teaser.png
  thumb:
comments: true
---
Google lanserte nylig [Nexus Player][1] i Norge, og jeg var ikke sen om å bestille en når muligheten bød seg. Som langvarig bruker av [Chromecast][2], var jeg nysgjerrig på om den kunne innfri på noen av svakhetene til den lille pluggen. Her kommer et lite førsteinntrykk etter en drøy ukes bruk.

### Er det bare en kjempedyr Chromecast?

> #### Nøkkelspesifikasjoner
>
>   * Firekjerners Intel Atom 1,8Ghz prosessor
>   * 1 GB minne
>   * 8 GB lagringsplass
>   * 802.11ac WiFi
>   * HDMI-utgang (1920 x 1080 / 60Hz)
>   * Bluetooth fjernkontroll m/ stemmesøk

{% include image.html img="/images/nexus_player/player-entertainment-default.jpg" title="Nexus Player - UI" caption="Nexus Player &#8211; Brukegrensesnitt" %}

Oppsummert vil jeg si at jeg er veldig fornøyd med pucken på tv-benken, og jeg synes den har stort potensiale. Den er selvsagt ikke perfekt, men den har i mine øyne flere styrker enn svakheter, spesielt sammenliknet med Chromecast. Ta samtidig forbehold i at vi pr idag bruker den som en ren medieavspiller, og derfor ikke har brukt noe tid på å teste spillene som finnes. (Blant annet fordi jeg ikke bestilte med spillkontrollen)

#### Styrker

  * Vesentlig bedre wifi i forhold til Chromecast
  * Kan brukes uten tilgang til internett (minus stemmesøk)
  * STEMMESØK!
  * Mulighet for spille (med spillkontroll om tilleggsutstyr)
  * Man kan også caste som til en Chromecast, fra apps som støtter det.

#### Svakheter

  * Tynt utvalg av apps i Play store
  * Google Cast har vist tegn til inkonsistens, spesielt fra telefonen min. Må testes mer før noe kan konkluderes.
  * Koster det samme som 3 Chromecast, så dersom casting er eneste bruksområde kan kanskje det alternativet vurderes.

{% include image.html img="/images/nexus_player/player-grid2-1600.jpg" title="Nexus Player - Closeup" caption="Nexus Player" %}

For å peke på elefanten i rommet; det er for øyeblikket rimelig tynt i utvalget av applikasjoner til plattformen. Heldigvis finnes den viktigste for vår del, nemlig [Plex][3], og vi har dermed støtte for lokal avspilling direkte på Nexus Playeren. En av de store ankerpunktene for Chromecast er behovet for internett-tilgang, som da hindrer avspilling av innhold lagret på Plex-serveren i huset i det øyeblikket vi mister internett-koblingen, noe som skjer rett som det er.

Casting fra eksterne enheter fungere på eksakt samme måte som til en Chromecast. Her har jeg opplevd utfordringen med å finne enheten, men dette gjelder spesielt fra telefonen min (en Nexus 5, med Android 5.1). Jeg utelukker derfor ikke at dette kan være et problem som ligger i den, og ikke i Nexus Playeren. Casting fra fruens Samsung Galaxy S5 og iPad 2 fungerer tilsynelatende brillefint. Vi caster da fra NRK-appen, ViaPlay, Youtube, og Plex.

Prisen er jo stiv sammenliknet med Chromecast, men jeg mener selv at vi får god avkastning på investeringen ved å ha en Nexus Player i stua. Vi opplevde flere utfordringer med Chromecast, blant annet tidligere nevnte internett-avhengighet, og også tidvis at den hadde dårlig WiFI-mottak. Det skal nevnes at vi fremdeles har 2 Chromecaster i huset, plugget i TV-er som ikke brukes like aktivt, men den ekstra funksjonaliteten vi fikk med Nexus Player har virkelig funnet plassen i stua.

{% include image.html img="/images/nexus_player/player-grid1-1600.jpg" title="Nexus Player - Fjernkontroll" caption="Nexus Player - Fjernkontroll" %}

På den positive siden må jeg trekke frem stemmesøket. Jeg ville aldri trodd at dette var en funksjon jeg ville bruke, men det fungerer faktisk utrolig bra! Det er så enkelt å bare si hva man er ute etter, fremfor å måtte skrive det. Det stilige er at dette også fungerer i apps som for eksempel Plex. Så i stedet for å måtte bla seg rundt i biblioteket er det bare å starte Plex, trykke på forstørrelsesglasset på fjernkontrollen, og si hva du er ute etter. Da listes alle alternativer opp, og du kan raskt velge den du vil ha. Google har forøvrig også lansert en fjernkontroll-app for Android, dersom man vil bruke den i stedet for den dedikerte fjernkontrollen. Funksjonaliteten er identisk.

### Hva nå?

Videre håper jeg at det først og fremst kommer mer utvalg av apps til plattformen. Og også at lokale tilbydere som NRK og ViaPlay tar seg bryet med å støtte den. Selv om casting fungerer så godt som det gjør, er det faktisk ganske kjekt å kunne legge vekk telefonen for en periode, og heller bruke fjernkontrollen. Det blir også spennende å se hvilken retning den tar på spillfronten. Noe som kunne vært skikkelig kult, er dersom den kan støtte streaming av spill på samme måte som [nVidia Shield][4], slik at jeg kan spille på PC&#8217;en på kontoret fra sofaen i stua.

{% include image.html img="/images/nexus_player/player-gaming2.jpg" title="Nexus Player - gamepad" caption="Nexus Player - gamepad" %}

Det blir uansett spennende å se hvilken retning Android TV som plattform tar. Forhåpentligvis får det leve litt lenger enn Googles forrige satsing på den store skjermen. Det er jo noen spennende produkter ute i Nexus Player, [nVidia Shield][4], og også [Razer Forge TV][5], så det kan ikke sies at det ikke satses.

Hvilken retning tror og håper du det tar?

 [1]: http://www.google.com/nexus/player/
 [2]: https://store.google.com/product/_chromecast
 [3]: https://plex.tv
 [4]: http://shield.nvidia.com
 [5]: http://www.razerzone.com/gaming-systems/razer-forge-tv
