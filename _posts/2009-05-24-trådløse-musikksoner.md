---
title: Trådløse musikksoner
layout: post
excerpt: Hvem sier at man må kjøpe et ferdig system for å få spilt musikken sin i hele boligen sin? Mange har sikkert merket seg systemer som feks SONOS, og synes det virker som en fantastisk mulighet. Men det er jo altfor enkelt å kjøpe et ferdig system. Enhver nerd med respekt for seg selv ser jo først på muligheten for å lage noe selv. Og det har jeg gjort. Dette er mitt oppsett for trådløse musikksoner.
categories:
  - Prosjekter
tags:
  - airfoil
  - airport express
  - iphone
  - itunes
  - Mac OS X
  - musikk
  - sonos
  - spotify
  - trådløs
  - wifi
  - Windows
---
Hvem sier at man må kjøpe et ferdig system for å få spilt musikken sin i hele boligen sin? Mange har sikkert merket seg systemer som feks <a title="SONOS" href="http://bit.ly/dDY4m" target="_blank">SONOS</a>, og synes det virker som en fantastisk mulighet. Men det er jo altfor enkelt å kjøpe et ferdig system. Enhver nerd med respekt for seg selv ser jo først på muligheten for å lage noe selv. Og det har jeg gjort. Dette er mitt oppsett for trådløse musikksoner.

{% include image.html img="/images/musikksoner/itunes1.png" title="iTunes" caption="iTunes" %}

#### Maskinvare

Apple har laget et fantastisk lite produkt som heter <a href="http://bit.ly/uhWCa" target="_blank">Airport Express</a>. Dette er en bitteliten trådløs router, på størrelse med et middels strømadapter. Selv om det er et Apple produkt, virker den både for OS X og Windows. Det som gjør den så unik er to små utganger. En USB-utgang for skrivere, og en minijack utgang for analog og optisk digital lyd ut. Denne routeren kan settes opp til å utvide det eksisterende WIFI-nettet ditt, og dermed bli en del av dette. Dermed kan du ved å være koblet til WIFI-nettet nå alle eventulle Aiport Express enheter som er tilkoblet dette. Oppsett av Airport Express forklares i detalj i manualen, så det skal jeg ikke utdype her.  
Videre må man ha noe som lyden kan sende ut til. I mitt tilfelle er det hifi-anlegget i stua, og en iPod høyttaler fra Logitech på soverommet. Alle slags systemer som har en inngang for analog eller optisk digital lyd fungerer.

Musikken til iTunes har jeg lagret sentralt på en server, da dette oppsettet er en del av et større system for streaming av musikk og film. Men dette har ingen større praktisk betydning for systemet. Det viktigste er at man har en datamaskin man kan spille musikken fra.  
Dersom man har en iPhone eller iPod Touch, kan man benytte seg av denne med et program som heter Remote. Dette programmet har Apple gitt ut, og det gir deg mulighet til å styre iTunes fra din iPhone/iPod Touch.

#### Programvare

Det er to måter man kan streame lyd til Airport Expressen. Den enkleste er å streame musikken fra iTunes, da dette har innebygd støtte for det Apple kaller airtunes. Det gjør at man kan velge hvilken høytaler lyden fra iTunes skal spilles på. Merk at dette kun gjelder lyd. Dersom man spiller av en video, blir lyden spilt av på datamaskinen.  
Den andre måten man kan streame til musikksonen sin er gjennom programmet <a title="Airfoil" href="http://bit.ly/MJgBS" target="_blank">Airfoil</a>, utgitt av Rogue Amoeba. Dette koster $25, og er vel verdt de pengene. Med dette kan du streame hva du vil av lyd fra maskinen din, til airport expressen. Det kan settes opp til at det skal virker med spesielle programmer, eller bare sende ut all lyd som kommer fra maskinen. Jeg har satt det opp til å virke med <a title="Spotify" href="http://www.spotify.com" target="_blank">Spotify</a>, og har dermed mulighet til å spille all musikken derfra hvor som helst i huset.

#### Oppsett

En D-link DIR 655 trådløs router er sentralknutepunktet i systemet mitt. Denne styrer WIFI-nettet, der jeg har tilknyttet 2 stk Airport Express. Disse er gitt navnene &laquo;Stue&raquo; og &laquo;Soverom&raquo;. Disse to er igjen tilkoblet sine respektive lydanlegg. Macbook Proen er tilkoblet over WIFI, og i iTunes/Airfoil får jeg opp &laquo;Stue&raquo; og &laquo;Soverom&raquo; som mulige høytallere. Da er det bare å velge hvilke man ønsker, enten enkelt eller flere, og spille i vei av all hjertens lyst.

{% include image.html img="/images/musikksoner/oppsett11.png" title="Trådløse musikksoner" caption="Trådløse musikksoner" %}

Jeg vil ikke påstå at dette nødvendigvis er billigere enn å kjøpe et ferdig system. Men det er jo mye morsommere å drive på med, spesielt når det er en del av et større prosjekt for på teknologisere hjemmet.
